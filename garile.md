# gările

a fost odată o clipă nemuritoare,  
un Univers care stă fără să se mişte,  
fără să moară.  
acel Univers primar nu mai există  
căci s-a transformat intr-o cursă neoprită  
cu plecare din staţia Viaţă  
spre Moarte  
şi cu întoarcere.  
dimineaţa obişnuiau să vină tineri  
în staţia Viaţă  
iar seara plecau de aici bătrâni.  
cineva totuşi trebuie să fi incurcat  
mersul trenurilor  
căci astăzi vin şi pleacă  
şi bătrâni şi tineri  
împreună, la aceeaşi oră  
şi spre Viaţă,  
şi spre Moarte.  
unii rămân dezorientaţi  
în sălile de aşteptare, rătăcind pe linii,  
şi în vagoanele fără suflet şi grele...  
ah! iată, din lipsă de călători  
s-a sistat orice legătură  
spre Viaţă  
toate drumurile duc de astăzi  
spre Moarte  

**(1998)**