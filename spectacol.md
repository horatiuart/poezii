# spectacol

de mii şi mii de ori am stat aici, pe  
marginea planetei mele şi am privit  
naşterea şi moartea repetată unei planete  
albastre, care apune şi răsare în acelaşi  
loc. Nişte călători ai Universului mi-au  
spus că au auzit că pe acea planetă  
misterioasă şi albastră, în timpul fiecărei  
vieţi ale sale există un moment în care se  
nasc nişte fiinţe asemenea nouă, care se  
numesc oameni. Dar oricât de atent  
privesc fiecare nouă naştere şi viaţă a  
planetei albastre nu reuşesc să desprind  
acel moment din evoluţia ei. (planeta  
albastră din depărtare dispare) Ah, din  
nou n-am prins momentul  

**(1997)**