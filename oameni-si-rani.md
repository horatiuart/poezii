# oameni şi răni

sanatoriul în care suntem închişi cu toţii,  
unde nebunii sunt doctori şi doctorii  
nebuni;  
unde toţi suntem nebuni  
şi toţi doctori  
şi vindecă fiecare ce poate  
... tăind cu bisturiul cusătura altuia

şi tot aşa până când  
vom avea o lume plină de cusături  
sângerânde  
şi răni cusute  
de nebuni...

\*

omul e o fiinţă sociabilă.  
împreună ne coasem rănile  
şi împreună ne facem altele  
noi.

\*

sunt pasionat de răni.  
ergo sum.

**(1994)**